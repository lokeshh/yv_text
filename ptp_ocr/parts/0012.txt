________________

भूमिका. केवल अपनीही शुद्धबुद्धिसे परमपदकी प्राप्ति होती है, वह परमपद अन्य कुछ नहीं है केवल यही है कि “ मुझसे भिन्न कुछ नहीं है ” यह संसारचक्र जो अनादिकालसे चलरहाहै वास्तवमें ब्रह्मसे अर्थात् मेरे स्वरूपसे भिन्न नहीं है इसप्रकार ज्ञानके उदय होनेपर " अहम् ” “ मम” “कार्य7 "कारणादिक" सब अभिमानको त्यागकर मनुष्य शरीरके विद्यमान रहतेही जीवन्मुक्तिका सुख भोगकर विदेहकैवल्यको प्राप्त होताहै.
इस प्रकरणकी अधिक व्याख्या द्वितीयभागमें करेंगे. इस ग्रन्थके विषयमें बहुतसे पाठकोंको यह शंका होती है कि यह वाल्मीकिमुनिप्रणीत नहीं है क्योंकि इसमें बौद्ध और अर्हत्मतोंका प्रसंगवशात् वर्णन किया गयाहै
और भगवद्गीताकाभी संक्षेपसे निरूपण किया है और बौद्ध और अर्हत्मत और भगवद्गीता वाल्मीकिजीके पीछेकी हैं, अन्धकी रचनाभी आदिकविकीसी प्रतीत नहीं होती, इसका उत्तर यही होसकता है कि ग्रन्थ वाल्मीकिजिका रचित हो वा न हो वह वेदान्तके सब ग्रन्थोंमें शिरोमणि है और कोई मुमुक्षु उसकी उपेक्षा नहीं करसकता. विद्यारण्यस्वामीने अपने जीवन्मुक्तिविवेकमें इसको बडे महत्वके साथ स्वीकार कियाहै, और महाभारतके टीकाकार श्रीनीलकण्ठजीनेभी स्थल स्थलपर उसकी महिमा प्रकट की है. इस ग्रन्थका आशय दृष्टिसृष्टिवाद है कर्थात् “ दृष्टिसे सृष्टि ” जिसका यह अर्थ है कि दृष्टि (मन) ही सृष्टि है इसी वादको श्रीनीलकण्ठजीने महाभारतसे सिद्ध कियाहै,
और यूरोपमेंभी वर्तमानसमयमें जर्मनीके बडे विद्वान् कैन्ट और उनके अनुयायियोंकाभी यही सिद्धान्त है, इसलिये योगवासिष्ठ प्राचीनऋषियों और आधुनिक विद्वानोंके सिद्धान्तके सर्वथा अनुकूल है, इसका अंग्रेजी भाषानुबाद कलकत्तानिवासी श्रीयुत बिहारीलाल मित्रने बडे परिश्रमसे करके छपाया है.
वर्तमानसमयमेंभी यह ग्रन्थ मुमुक्षुओंको लाभदायक है पहिले यह ग्रन्थ संस्कृतटीकाके साथ मुम्बईमें गणपति कृष्णाजीके यन्त्रालयमें छपाथा, डेढसौबर्ष हुए कि पटियालेके अधिपति श्रीयुत साहिब सिंहजीकी दो बहनें विधवा होगई थीं उन्होंने साधु रामप्रसाद निरंजनीसे उनको योगवासिष्ठकी कथा सुनवाई उस कथाको दो गुप्तलेखक पंजाबीभाषामें लिखते गये वह ग्रन्थ योगवासिष्ठके नामसे सम्वत् १९२२ में पंजाबीभाषामें छपा, फिर यह ग्रन्थ लखनउमें पंजाबीसे हिन्दीभाषामें अनुवाद होकर छपा परन्तु ये दोनों अनुवाद पूरे नहीं हैं बहुतसे स्थलोंमें अध्यायके अध्याय छोडदिये गये हैं और बहुतसे स्थलों में मूलसे अर्थ नहीं मिलता इसलिये मेरा यह संकल्प हुआ कि इस अपूर्वग्रन्थको शुद्ध और सरल भाषानुवादसहित छपवाऊं, दैवयोगसे विद्वज्जनशिरोमणि वेदान्तआचार्य श्रीयुत पंडित ठाकुरप्रसादशर्माने इस महान् परिश्रमको अंगीकार किया और अब ग्रन्थका भाषानुवाद पूरा होगया है, इसमें उक्त महाशयने संस्कृतटीकाका पूरा आशय लेकर केवल अनुवादही नहीं किया किन्तु स्थल स्थलपर टिप्पणीभी दी हैं कि जिससे पाठकोंको उसके अर्थके समझनेमें सुलभता होवे. यह ग्रन्थ पूज्यपाद श्री १०८ परमहंस परिव्राजकाचार्य स्वामी भास्करानन्द सरस्वतीजी महाराजके चरणोंमें इसलिये समर्पण किया गया है कि जब इसके अनुवादका प्रारम्भ हुआथा तो मैंने स्वामीजीसे यह प्रार्थना की थी कि मैं आपके चरणोंमें इस ग्रन्थको समर्पण करना चाहताहूं उन्होंने इस प्रार्थनाको बहुत हर्षके साथ स्वीकार कियाथा और आज्ञा की थी कि यह ग्रन्थ हमारे विद्यमान रहतेही मुद्रित होजाय तो अच्छाहै परन्तु ईश्वरकी इच्छा यही थी कि वह यतीन्द्र इस ग्रन्थके प्रकाशित होनेसे पूर्वही इस असार संसारको छोडकर स्वधामको प्राप्त हों. अब इस ग्रन्थको उनके गुणों और कृपाको जो सदैव मेरे और मेरे कुटुम्बके ऊपर चलीआई स्मरण करके उनके चरणारविन्दमें विनयपूर्वक समर्पण करताहूं. - आशा है कि विद्वज्जन इस ग्रन्थको पाठ करके वैसाही लाभ उठावेंगे जैसे कि श्रीरामचन्द्रजीने श्रीवसिष्ठजीके उपदेशद्वारा संसारके सब कार्य करतेहुयेभी जीवन्मुक्तिके सुखका अनुभव किया और विदेहकैवल्यको प्राप्त हुये.
श्रीमान् पंडित ठाकुरप्रसादजीको इस महान् कार्यके पूरा करनेमें जितना परिश्रम हुआ उसका जितना धन्यवाद दिया जावै उतनाही थोडा है। यह पंडितजीकाही छः वर्षका पुरुषार्थ व विद्वत्ता थी कि उन्होंने ऐसा अनुवाद किया जो विद्वज्जनोंको जैसा कि वर्तमानपत्रों और समालोचनाओंसे विदितहै। अनुकूल है । यह ग्रन्थ बहुत विस्तरित होने के कारण दो भागोंमें छापनेका प्रबन्ध किया गयाहै और यह प्रथम भागहै जो प्रकाशित किया जाताहै ।
विद्वज्जनोंका सेवक
बैजनाथ.