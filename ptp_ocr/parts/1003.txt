________________

भूमिका. । यह दृश्य चिद्रूप है. ज्ञानीको उचित है कि सब दृश्यका बाधकरके पाषाणके उदरके सदृश अपने स्वरूपमें स्थित रहे. सब दृश्य परमार्थदृष्टिसे ब्रह्मही है. सृष्टि के पूर्वभी यह चिन्मात्रस्वरूप था, अबभी चिन्मात्रस्वरूप है. और वही चिन्मात्र ब्रह्म अपने स्वरूपको विनात्यागे जगरूपसे भासतौहै. यह जीव इस संसाररूपी महासमुद्र में तभीतक तरंगभावको धारण करताहै जबतक कि वह अपने स्वरूपको नहीपहिचानता. स्वरूपनिश्चय होनेपर उसका तरंगभाव निवृत्त होजाताहै और वह ब्रह्मरूपी समुद्रमें लीन होजाताहै. स्थूल और तथा जागृत सूक्ष्मका भेद अज्ञानदृष्टिसेही भासताहै. जैसे कि स्वप्नका नगर जागृतमें असत्य भासताहै, वैसेही ज्ञानदशामें स्वप्न दोनों जगत् असत् भासतेहैं. वास्तवमें एक चिदाकाशही है और ज्ञानीका यह अनुभव है कि वह चिदाकाश जैसे मैं हूं वैसे सब है, और नामरूपकी भावना अज्ञोंकी है न कि मेरी जैसे स्वप्नमें स्फुरितनगर चिद्रूपसे निजआत्मामें स्थित है वैसेही प्रळयपर्य्यन्त यह सृष्टि ब्रह्ममें स्थित है. चिदूप होनेसे न कुछ मरताहै न उत्पन्न होताहै किन्तु चित्ही तथा जागृत जगत जगद्रूपसे स्फुरित होताहै. यह चित्त जैसा देखताहै वैसाही उसको भासने लगताहै. जब वह चेत्य अर्थात् विषयकी
ओर आताहै तौ संसार भासताहै और जब स्वरूपको देखताहै तो कुछ नहीं भासता. जबतक उसको ज्ञानकी प्राप्ति नहीं होती तबतक वह लोक, परलोक, तीर्थ, स्नान, दान, अग्निहोत्र, पूजा, ध्यान, विचार, शास्त्रार्थमैं तत्पर रहताहै. उससमयतक सब सत्य है परन्तु ज्ञानके पश्चात् तौ आत्माही सत्य है. स्वर्गमें देवता भोगोंमें निमग्न ईर्षा वैरसे दानवों
और असुरोंकेसाथ युद्ध करतेहैं. गंधर्व गीतवाद्यमें तत्पर हैं. विद्याधर, यक्ष, पिशाच, राक्षसादि अपने २ भोगोंमें लगेहुयेहैं, पिपीलिकाकेसमान मनुष्य महातुच्छ विषयकणके लोभसे अहर्निश पृथिवीपर भ्रमणकरते और मत्तके सदृश व्यर्थ महादुष्ट चेष्टाओंमें अपने दिन विताते हैं और देहाद्यभिमानकी वायुसे ऐसे उडेजातेहैं जैसे निःसार धान्यका भूसा. विरलेही इस संसारमें आत्मपदमें विश्रांति पातेहैं. देवताओंमें यम, सूर्य, चन्द्र, ब्रह्मा, विष्णु, रुद्रादि, ऋषियोंमें नारद, सनत्कुमारादि, दानवोंमें बलि, प्रल्हाद, शम्बरादि, राक्षसोंमें विभीषण, इन्द्रजीत आदि, और मनुष्योंमेंभी कोई २ ज्ञानी हुयेहैं. ऐसे महापुरुष दृष्टिसेही औरोंके अन्तःकरणोंको शीतलकरदेतेहैं. शास्त्रके अर्थ और लोकतत्वके जाननेवाले, यथाप्राप्तानुवर्ती, शास्त्रविरुद्ध कार्योंसे बचनेवाले, सज्जनोंके आचारके रसिक, जनसमहके पापनिवारणमें समर्थ, विपत्तिमें सबको सहारा देनेवाले, माधुर्य और प्रेमकी खानि, ऐसे साधुजनोंको देखकरही संसारमार्गसे थकेहुये पुरुष विश्रांति पातेहैं. सज्जनोंसे कोई वस्तु दुष्प्राप्य नहीं होती. उनके सत्संगसे मनुष्यके चित्तको वैसाही आल्हाद होताहै जैसा सुगंधितपुष्पोंसे. ऐसे महानुभावोंको न मरनेकी चिन्ता है न जीनेक्व एक हर्ष है. एकदेहसे दूसरे देहमें प्राप्ति नित्य नया उत्सव है, इसलिये इस मरणात्मक शरीरके त्यागमें हर्ष होना चाहिये न कि विषाद. यदि मरणके पश्चात् दूसरा देह न मिले तो इस संसारदुःखसे सदाके लिये छटगये
और जो मिले तो इस जीर्णदेहके स्थानमें नयादेह मिलना परमसुखका हेतु है. हे मूढ ! तूं कहताहै कि हाय ! मैं मरा मरा मरा- तूं यह नहीं देखता कि मैं होऊंगा होऊंगा होऊंगा. ज्ञानीका अनुभव स्वसम्वेद्य है, परसम्वेद्य नहीं. उसको इसबातकी अपेक्षा नहीं कि अन्यपुरुष मेरा गुण जाने किन्तु जब उसने जगत्को तृणवत् जानलिया तो फिर उसको दूसरोंसे क्या लेना है. यह चित्तकी नदी विवेक तथा अविवेक दोनों ओर वहती है. ज्ञानी उसको संसारभावनाके तनूकरणीद्वारा विवेककी ओर, और अज्ञानी भावनाके पोषणद्वारा अविवेककी ओर लेजाताहै. ज्ञानीका लक्ष्य सदा उस चिन्मात्रवस्तुपर रहताहै जो एकदेशसे दूसरे देशमें जानेवाली दो सम्विदोंके मध्यमें है, जो सब इच्छाओंके शान्त होनेपर समभावसे शेष रहती है, जो निद्राके तौ न आनेपर परन्तु विषयके क्षीण होनेपर समभावमें स्थिति है इसीको चिदाकाश कहतेहैं. जो वृण लता और गुल्मआदिकी ऋतु २ में वृद्धिका हेतु है, जो रूप आलोक और मनस्कारसे मुक्त है, जो पुरुषका शरदआकाशवत् निर्मलभाव है, जो पाषाणोंकी पाषाणवत् स्थिति और चेतनोंकी चेतनसत्ता है, जिसमें द्रष्टा, दर्शन, दृश्य, इनके उदय और लय होतेहैं, जो सब पदाचँका अनुभवरूप है, जिसमें यह सब है, जिससे यह सब है, जो यह सब है, और जो सब ओर, सबमें, स्वर्ग, आकाश, पाताल, भीतर, बाहर, सबको धारणकररहाहै; जिसमें यह सब ओतप्रोत है, जो कुछ नहीं है और सब कुछ है, वही चिदाकाश ब्रह्म है. जो निर्वासनिक होकरभी सब इन्द्रियोंके विषयोंको ग्रहण करताहै, जो सुषुप्तधन होकरभी जाग्रत् रहताहै, जिसमें आरोपदृष्टिसे यह जगत् भान होताहै और अपवाददृष्टिसे कुछ नहीं रहता उसी चिदाकाशमें ज्ञानीकी स्थिति हैं. यही पाषाणोपाख्यानका सार है ।।