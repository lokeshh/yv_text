________________

भूमिका.
कहां रहा, इसलिये संसारकी वासनाको त्यागकर और परमपुरुषार्थसे मनको जीतकर योगकी सप्तभूमिद्वारा परम. पदको प्राप्त होवो, यही इसप्रकरणका सिद्धान्त है, इस कारणसें लीला और इन्द्र ब्राह्मण और राजा लवणादिकके उपाख्यानोंसे यह सिद्ध किया है कि यह जगत् संकल्पके वृद्धिसे वृद्धिको और उसकी क्षीणतासे क्षयको प्राप्त होताहै, इस प्रकरणमें दृष्टिसृष्टिवादको उत्तमरीतिसे दिखलाया है, और यह सिद्ध किया कि संकल्पके वशसेही संसारका भान होताहै, अर्थात् चित्तही संसार है। जब संकल्पका नाश होजाय तो संसाररूपी तुषार स्वयं नष्ट होजाताहै। और अनादि अनन्त ब्रह्मतत्वही है और कुछ नहीं. यह ब्रह्म ऐसे भासताहै जैसे शरदऋतुमें निर्मल आकाश । समष्टिव्यष्टिभेद कल्पित जगत् मनोमात्र है । मन असत् अज्ञानका कार्य है अतः-वहभी असत् है, अधिष्ठान साक्षीकी सत्तासेही मनकी सत्ता है, और मनका स्फुरणही जगत्की उत्पत्ति तथा स्थितिका कारण है।
चतुर्थप्रकरण स्थितिप्रकरण है। इसमें यह निरूपण कियागया है कि जगत्की स्थितिभी उसकी उत्पत्ति के सदृश मनोमात्र है, इसलिये इस संकल्पमयी जगत्की श्रीमें भावनाको त्यागकर स्वस्वरूपमें विचरो, सब पदार्थों में जो समदृष्टि है, वही चित्तकी परमस्थितिका कारण है, उसमें स्थिति होनेसे फिर मनुष्य जन्ममरणका भागी नहीं होता. “मैं न करताहूं" " न मैं यह हूं” “अथवा मैंही सबको करताहूं” और “मैंही सबहूं” इनमेसे किसी एक दृष्टिका आश्रय लेनेसे मनुष्य संसारसे छूट जाताहै। अहंकार तीनप्रकारका होताहै प्रथम कार्यरूप यह संपूर्ण ब्रह्माण्ड तथा कारणरूप परमात्मा " मैंहीहूं" " मुझसे अन्य कुछ नहीं है" यह अहंकार बन्धनका हेतु नहीं है " मैं सबसे पृथक् शतधा कल्पित जो बालका अग्रभागसे उससेभी सूक्ष्महूं " यह दूसरा अहंकार है, यहभी बन्धनका हेतु नहीं है. और ये दोनोंप्रकारके अहंकार जीवन्मुक्तोंको होते हैं; तीसरा अहंकार देहादिमें “ अहंबुद्धि” है यह अहंकार लौकिक है, इसको त्यागकर प्रथम दो अहंकारोंकी भावना करो और फिर उन दोनोंकोभी त्यागकर परमपद में लय हो।
पंचम प्रकरण उपशमप्रकरण है। इसमें यह निरूपण कियागयाहै कि, “ अहम् ” “त्वम् ” “ एतत् ” का जो परस्पर भेद भासताहै वहभी मनोमात्र है उसको दूर करनेका उपाय मनका निग्रह है, मनके नाशसेही परमपदकी प्राप्ति होती है, जबतक चित्तकी सत्ता है तबतक दुःख है और चित्तके नाशसे दुःखका नाश होजाताहै। जबतक यह निश्चय है. कि “मैं सुखी हूं” “दुःखी हूं” तबतक मन जो इस संसाररूपी वृक्षका बीज विद्यमान है जब मन भैत्रीआदि गुणद्वारा शुद्धवासनाको सम्पादन करताहै और फिर उस वासनाकोभी त्यागकर ब्रह्मस्वरूपका साक्षात्कार करताहै तो मनका मनीभाव नहीं रहता ॥ यह नाश दो प्रकारका है एक सरूप दूसरा अरूप, जीवन्मुक्तिके प्राप्त होनेपर जब मैत्रीआदि गुण प्रफुल्लित होते हैं, तो मनका स्वरूप नाश होता है, और जिससमय कि विद्वान उस पदको प्राप्त होता है कि जहां न गुण है, न अगुण है, न तेज है, न तम है, न दिन है, न रात है, न सन्ध्या है, न उदय है, न अस्त है, न हर्ष है, न शोक है, और जो मन वाणी और बुद्धिका विषय नहीं है, उससमय मनका अरूप नाश होताहै ।। मनोनाश वासनाक्षय और तत्वसाक्षात्कारसेही परमपदकी प्राप्ति होती है, यह तीनों एक दूसरेके सहचारी है. यदि वासनापरित्यागमें यत्न करोगे तो मनका नाश होगा और मनके नाशसे तत्वसाक्षावकार होगा। जबतक मनोनाश नहीं तबतक वासनाक्षय नहीं और जबतक वासनाक्षय नहीं तबतक साक्षात्कार नहीं। जिसने थोडेसेही विचारसे चित्तको जीता उसने जन्म सफल करलिया उसको आधि व्याधि और विषय कोई दुःखदाई नहीं होते। जिन्होंने सब संकल्पोंकी सीमा परमपदमें विश्रांति पाई है वह मेरुकोभी तृणके समान जानते हैं, संगही अर्थोका कारण है, संगही संसारका कारण है, संगही आशाका कारण है, संगही आपत्तिका कारण, संगका त्यागही मोक्ष है, संगके त्यागसेही बन्धन छूट जाताहै, जो ज्ञात ज्ञेय हैं वह सर्वजगत्को चिन्मात्र जानकर अन्तरमुख होकर जगत्में विचरते हैं।
षष्ठ प्रकरण निर्वाणप्रकरणहै. इसमें यह निरूपण कियागयाहै कि जब यह जीव इस संसारमें अनादिकालसे भ्रमण करते २ अपने पुरुषार्थसे सब वासनाओंका क्षय करके आत्मपरायण होताहै तब उसको यह भान होताहै कि जैसे अग्निसे उष्णता, अथवा कमलसे सुगन्धि, अथवा हिमप्ले शुक्लता भिन्न नहीं है वैसेही यह जगत् चित् अर्थात् ब्रह्मसे भिन्न नहीं है. “ मैं चिन्मात्र अर्थात् चिवस्वरूप हूं" " किंचिन्मात्र" अर्थात् दृश्य नहीं हूं, किन्तु आकाशसेभी सूक्ष्म हूं यह बुद्धि जब उदय होती है तब संसारके बन्धन छूटजाते हैं. जबतक यह बुद्धि उदय नहीं होती और यह बुद्धि रहती है कि “ मैं देह हूं " तबतक संसारबन्धनसे मोक्ष नहीं होता, न शास्त्रसे, न गुरुके उपदेशसे, किन्तु