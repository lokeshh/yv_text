________________

(५२४) योगवासिष्ठ भाषाटीकासहित
२ सर्गः उसमें कोई पदार्थ कैसे और कहांसे आया, क्योंकि शून्य घटाकाशसे पर्वत कहांपर किसप्रकार ओर कब उत्पन्न हुआ? ॥ ३० ॥ चित्सत्ता जडसत्ताकी विरोधिनी होनेसेभी आत्मचेतनमें कुछ नहीं रह सकता, क्योंकि आतपमें छाया कैसे रहसकती है और सूर्यमें अन्धकार तथा अग्निमें बर्फ कैसे रहसकताहै ? ॥ ३१ ॥ भला आकार शून्य परमात्मामें मेरू कैसे रहसकताहै, यदि यह कहा जाय कि भेदरूपसे जगत् ब्रह्ममें नहीं है परन्तु एकतारूपसे रहनेमें तो कोई बाधा नहीं सो भी नहीं क्योंकि छाया और आतपके सदृश चित्ररूप आत्मा और जडरूप जगत्की एकता कैसी ॥३२॥ साकारवटधानादावंकुराःसंतियुक्तिमत् ॥ नाकारेतन्महाकारंजगदस्तीत्ययुक्तिकम् ॥ ३३ ॥ देशांतरे यच्चनरांतरेचबुद्धयादिसद्रियशक्तिदृश्यम् ॥ नास्त्येवतत्तद्विधबुद्धिबोधेनकिंचिदित्येवतदुच्यतेच ३४ कार्यस्यतत्कारणांप्रयातंवक्तीतियस्तस्यविमूढबोधः ॥ कैर्नामतत्कार्यमुदेतितस्मात्स्वैःकारणाद्यैःसह कारिरूपैः ॥३५॥ दुर्बुद्धिभिःकारणकार्यभावंसंकल्पितंदूरतरेव्युदस्य ॥ तदेवतत्सत्यमनादिमध्यं जगत्तदेतस्थितमित्यवेहि ॥ ३६॥ इत्यारे वासिष्ठमहारामायणे वाल्मीकीये देवदूतोक्ते मोक्षोपायेषुस्थितिप्रकरणे
जन्यजनिनिराकरणं नाम प्रथम सर्गः॥१॥ अर्थ-आकर सहित वटकी धाना आदिमें अंकुर हैं यह बात युक्तिसहित है, और निराकार परमात्मामें महान आकारवाला जगत् है यह बात युक्ति विरुद्ध है ॥ ३३ ॥ और सांख्य आदि कल्पित (प्रलयमें अपने स्वरूपसे जगत् सत्ता रहती है ) यह सिद्धांत लौकिक प्रमाणबलसे है वा “ सदेवसौम्येदमग्रआसीत् ” इत्यादि श्रुतिबलसे सो दोनों नहीं क्यों बुद्धि आदि सम्पूर्ण इन्द्रियोंकी शक्तिसे दृश्य अर्थात् अनुभवयोग्य जो घटपट आदि पदार्थ हैं वे अपने देशकालरूप अधिकरणसे अन्य देशकाल अधिकरणमें होतो साक्षात् वह पुरुष दुष्टहो वा अन्यहो परंतु वे पदार्थ प्रत्यक्ष अनुमानादि बुद्धि वृत्तिके बोधसे भान नहीं होते अर्थात् दृश्यके अदर्शनसे वह पदार्थ असत्केही तुल्यहै, ऐसा लौकिक प्रमाणमें कुशल जन कहतेहै ॥ ३४ ॥ और द्वितीय पक्षमें “सदेवसौम्येदमग्रआसीत् " इत्यादि श्रुतियोंमें कार्य कारणकी दो सत्ताओंका भान नहीं होता “ एकमेवा द्वितीयं ब्रह्म" (केवल एकही अद्वितीय ब्रह्म है) इत्यादि श्रुतियोंसे "सदेवसौम्येदमग्रआसीत्” इत्यादिकी एक वाक्यता है अर्थात् वह एकही है, यहांपर यह विचारना चाहिये कि सत् जो कार्य है सत्व कारणताको प्राप्त हुआ है यह श्रुति कहती है, अथवा कारणही सत् है उसीका सत्व कार्यरूपमें आरोपित है, अथवा सत् परमात्माही सत् है उसीकी सत्ता कार्य कारणरूपमें आरोपित है, सो यदि इन तीन पक्षोंमें सांख्यका बोध प्रथम पक्षके अनुसारी है तो यह उनका बोध भ्रान्तिरूपही है क्योंकि " वाचारम्भणंविकारोनामधेयम्” (जो कार्य मृत्तिकादिसे घटपटादिरूप है वह केवल वाणी मात्रका विषय है) इत्यादि श्रुतियोंसे कार्यका मिथ्यात्व दर्शाया है और कारणके मिथ्यात्वसे अपने सिद्धान्तका व्याघात होताहै इस लिये कारण गुणके मिथ्यात्वसे किन २ सहकारी कारणोंसे कार्य उत्पन्न हो और कारणके असत् होनेसे कार्य उत्पन्न हो ही नहीं सकता इसीलिये द्वितीय ( सत् कारण कार्यरूपतामें प्राप्त होताहै ) पक्षभी सत्य नहीं क्योंकि कार्यके असत् होनेपर कार्य निरूपिता कारणता होती है इस रीतिसे कारणताकाभी निरूपण नहीं होसकता इसलिये तृतीय पक्ष ( सत्में कार्य कारणताका आरोप ) श्रुति संमत है ॥ ३५ ॥ इसलिये हे रामजी ! दुर्बुद्धियोंसे कल्पित जो कार्य कारणभाव है अथवा उपादान उपादेय भाव है उसको उन्हीके सहकारी कारणादि भेदोंसे निरासकरके अर्थात् मिथ्यात्वरूप समझकर दूसरेसेही त्यागकर जो शेष आदि मध्यान्त रहित सन्मात्र परमात्मा है वही जगतरूपसे स्थित है ऐसाही तुम समझो ॥ ३६ ॥ हत्याचे वासिष्ठमहारामायणे वाल्मीकीये देवदूतोक्ते मोक्षोपाये भाषाऽनुवादे स्थितिप्रकरणे
जन्यजनिनिराकरणं नाम प्रथमः सर्गः ॥ १ ॥
दितियः सर्गः ॥२॥ तर्कोसे स्वरूपके भेदद्वारा जगत्की निरास स्थितिका (खण्डन ) करके शेष पूर्णानन्द परमात्माकी स्थितिका वर्णन इस द्वितीय सर्गमें किया गया है।