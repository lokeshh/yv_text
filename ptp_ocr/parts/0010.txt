________________

भूमिका.
देखते तथापि उनमें सर्वथा मोहितहोकर अपना जन्म गमातेहैं और आत्मविचारमें किंचित्भी ध्यान नहीं देते इस सबका कारण हमारी वासना है, इसलिये मैं वासनासे मुक्त होनाचाहताहूं| जब श्रीरामचन्द्रजीने संसारके पदार्थों से ऐसा वैराग्य और राज्यादिमें सर्वथा अरुचि प्रकटकी और वसिष्ठ विश्वामित्र आदिक ऋषियोंसे जो उस सभामें उपस्थित थे यह प्रार्थनाकी कि आप मुझे वह उपदेश कीजिये कि जिससे मैं इस शोकसागरसे पार उतरूं । तब विश्वामित्रजीने वसिष्ठजीसे कहा कि आप रामचन्द्रजीको ऐसा उपदेश करें कि जिससे उनका अज्ञानरूपी अन्धकार दर हो, इसपर वसिष्ठजीने रामचन्द्रजीको यह महारामायणनामक शास्त्रका उपदेश किया, इसीका नाम योगवासिष्ठ है।
जैसा कि पूर्वरामायणमें बाललीला वर्णन कारी बालकाण्डसे अतिरिक्त अयोध्यादि छः कान्ड हैं वैसेही इस उत्तर रामायणमेंभी वैराग्य, मुमुक्षु, उत्पत्ति,स्थिति,उपशम, और निर्वाण छः प्रकरण हैं,और सम्पूर्ण ग्रन्थमें ३२००० (बत्तीससहस्र ) श्लोक हैं, प्रथम वैराग्यप्रकरण है कि जिसमें जगत्के पदार्थोंका मिथ्यात्व और नश्वरता पूर्ण रीतिसे दर्शाकर यह वर्णन किया गयाहै कि जबतक मुमुक्षुको वैराग्य उत्पन्न नहीं होता तहांतक वह मोक्षका अधिकारी कदापि नहीं होसक्ता, इसी वैराग्यके दृढताके अर्थ बाल्य, यौवन, वृद्धावस्था, धन, और स्त्री आदिक पदार्थोकी निन्दा और कालकी गति ऐसे २ मनोहररूपकालंकारद्वारा वर्णन की गई है कि जिसको पढकर संसारमे कैसाही लिप्त पुरुष हो वह एकबार तो उससे अवश्यही विरक्त होजावैगा॥
द्वितीय ममाप्रकरण है,उसमें यह निरूपण कियागयाहै कि,चित्तरूपी बनमें वासनारूपी नदी बडे वेगसे वहती है, जिसका सहचारी होनेसे मनुष्य अज्ञानसागरमें अवश्य जा गिरताहै इसलिये प्राणीमात्रको उचित है कि, वासनारूपी नदीके प्रवाहको संसारकी ओरसे हटाकर आत्माकी ओर लावै, और मलिनवासनाओंको त्यागकर शुद्धवासनाओंको ग्रहण करै, परन्तु वह वासना त्याग पुरुषार्थसेही सिद्ध होसक्ताहै, प्रारब्धपर विश्वास करके बैठनेसे नहीं, प्रारब्धभी पुरुषार्थकाही नाम है , यदि प्रबल पुरुषार्थ किया जाय तो इस जन्म तथा जन्मान्तरकी सब मलिन वासनाओंको त्यागकर और आत्मज्ञान सम्पादनमें सब विघ्नोंको जीतकर मोक्षकी प्राप्ति होगी। इसप्रकरणमें अनेक उदाहरणोंसे यह सिद्ध कियाहै कि, पूर्वजन्मके पुरुषार्थकाही नाम वासना है। अर्थात् जो कर्म किसी जन्ममें प्रयत्नपूर्वक कियाजावै वह अभ्यासवशात् चित्तमें संस्काररूपसे स्थित होजाताहै, और वह संस्कार अनेक जन्मोंमें उस प्राणीको उसीप्रकारके कर्मकी ओर आकर्षण करताहै इसीका नाम वासना है, इसलिये शास्त्रका यह सिद्धान्त है कि एकजन्मका पुरुषार्थ दूसरेजन्मके पुरुषार्थसे हीन अथवा बली होसकताहै ॥ मोक्षरूपी मन्दिरके चार द्वारपाल हैं शम, विचार, साधुसंगम, और संतोष, यदि इन चारोंकी सेवा न होसकै तो तीनकी दोकी अथवा एकहीकी सेवा करनेसे मोक्षमन्दिरमें, प्रवेश होताहै। रसायनके पान करनेसे अथवा लक्ष्मीकी प्राप्तिसेभी वह सुख प्राप्त नहीं होताहै जो शमसे होताहै । शुभाशुभ पदार्थोंको श्रवण करके, स्पर्श करके, दरशन करके, भोजन करके, संग कर जो न हर्षको प्राप्त होताहै न शोकको वही पुरुष शान्त कहाताहै, विचारसे बुद्धि तीव्र होती है, और परमपदकी प्राप्ति होती है । " मैं कौन हूं” “यह संसार किसका है " " यह कैसे उत्पन्न हुआ” इत्यादि वारम्वार चिन्तन करनेको विचार कहते हैं, अप्राप्तवस्तुकी इच्छाको त्यागना और सम्प्राप्तवस्तुमें समबुद्धि रखना, हर्षविषादसे राहत होने और चित्तको आशाके विवश न होने देनेका नाम सन्तोष है || साधुसंगमही इस संसारसमुद्रसे तरनेकी नौका है, और साधु वह है कि, जिसके हृदयकी ग्रन्थि टूटगईहो, और ज्ञान और समताका पूर्ण प्रकाश हो ॥ सारांश इस प्रकरणका यह है कि, वासनाके क्षीण होनेकोही पंडितजन मोक्ष कहतेहैं, पदार्थोंकी वासनाके दृढ होनेहीका नाम बन्धन है ।।
- तृतीय उत्पत्तिप्रकरण है उसमें यह वर्णन कियागया है कि 'अस्मद् ' और 'युष्मद् ' अर्थात् “ मैं " और " तूं" से लेकर यह सब दृश्य मनका विलासमात्र है, वास्तवमें कुछभी नहीं है, जैसे कथाका प्रसंग अथवा आकाशमें मोतियोंकी माला अथवा जलमें तरंग उत्पन्न हो २ कर नष्ट होजातेहैं और वास्तवमें आकाश और जलसे मोतियोंकी माला और तरंग भिन्न नहीं हैं, किन्तु आकाश और जलहीरूप हैं वैसाही यह जगत् मनरूप है, मनही सबका पर्वत कहै, और जैसा जिस पदार्थको चाहताहै वैसा कर दिखाताहै, जो कुछ इस जगत्में जहां कहीं है, वह सब मनसेही रचाहुआ है, बिना मनके रचे कुछ नहीं होसकता, इसलिये जब मन शांत होजायगा तो जगत् कुछ बाधा नहीं करेगा, जो वस्तु संकल्पसिद्ध है वह संकल्पसेही नाश होजाती है, इसलिये जबतक यह संकल्प स्थिर है कि " मैं ब्रह्म नहीं हूं" तबतक बन्धन है, जब यह संकल्प दृढ होगया कि “यह सब दृश्य ब्रह्म है " तब बन्धन