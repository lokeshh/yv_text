________________

भूमिका. इसप्रकार जब राजाको ज्ञान हुआ तो चुडालाने उसकी परीक्षार्थ फिर स्त्रीरूप धारणकरके उससे विवाह किया और कुछकाल उसकेसाथ रमणकरके उसकी पूर्ण परीक्षार्थ दूसरे पुरुषकेसाथ रमण करतीहुई दिखाईदी, परन्तु राजा अपने स्वरूपसे चलायमान न हुआ. रानीने उसको फिर राज्यमें लाकर स्थापितकिया परन्तु राजाका अनुभव सदा यही रहा कि मैं निरीह, निरंश, हर्षशोकमें समान जो हूं वही हूं, न मुझे प्रतिषेधका भान होताहै, न वांछितपदार्थका, मैं तो सर्वदा सबसे अतीत, आकाशवत् सर्वव्यापीरूपसे स्थितहूं.
इक्ष्वाकुमनुसम्बादमें यह निरूपण कियागयाहै कि परमेश्वर न शास्त्रसे, न गुरुसे, किन्तु अपनी स्वच्छ निर्मलबुद्धिसेही प्राप्त होताहै ॥ " मैं देहहूं" यही बुद्धि संसारके बंधनका हेतु है, "मैं अकिंचिन्मात्रचिन्मात्ररूप आकाशसेभी सूक्ष्म हूँ" यह बुद्धि संसारबन्धनसे मुक्त करनेवाली है ।। मोक्ष किसी देश वा कालका नाम नहीं है, वह केवल अहंकारके लयका नाम है ।। न ज्ञानी और अज्ञानीमें कोई और भेद है. ज्ञानी नित्यतृप्त शान्तचित्त होताहै. अज्ञानी सदा तृष्णासे दग्ध अशान्त चित्त रहताहै. जो लोग कि मंत्रसिद्धि तपसिद्धि आदिद्वारा आकाशगमनादिकोही बडा समझतेहैं उनकी ज्ञानियोंमें गणना नहीं होसकती किन्तु ज्ञानी सर्वदा निर्लिप्त रहताहै. ऐसे ज्ञानीका कि जिसका संसारभ्रम सर्वथा नष्ट होगयाहै, कोई चिन्ह इसके अतिरिक्त नहीं है कि उसके काम क्रोध मोह लोभरूपी आपदा प्रतिदिन क्षय होते हों. वह जागृतमेंभी सुषुप्तके समान होताहै, यद्यपि बाहरसे कर्म करताहुआ दृष्टि आताहै परन्तु भीतरसे अकर्ता है. जब उसने यह जानलिया कि चित्तकी सत्ताही परमदुःख है और उसका अभाव अर्थात् चिदेकात्मामें लय होनाही परमसुख है, तो फिर उसे क्या कर्त्तव्य शेष रहा. यह सम्वेदन कि यह वस्तु ऐसी है और यह ऐसी नहीं है, यह ऐसा हो, यह ऐसा नहो यही संसार है, इसकी शान्ति मोक्ष है. संकल्पके वेगकोही संसार जानो, जब यह वेग शान्त होगया फिर संसार कहाँ रहा ? संकल्पका बीज स्मृति है, स्मृतिका अभावही परम कल्याणका हेतु है. वसिष्ठजी कहते हैं कि “मैं ऊंचे हाथ उठाकर कहताहूं पर मेरी कोई नहीं सुनता. संकल्पका न फुरनाही परम कल्याणकारी है, क्यों नहीं उसकी भावना करते, थोडे कालतकभी सब व्यापारसे उपरत हो मौन धारण करनेसे, उस पदकी प्राप्ति होती है, जहांपर त्रैलोक्यका राज्यभी तृणवत् भासताहै, जैसे कोई पथिक अपने गम्यदेशको जाताहो और उसके पाँव आपही उठते चलेजातेहों वैसेही संकल्पको त्यागकर कम्र्ममें प्रवृत्त होवो. बहुत कहनेसे क्या, संक्षेपसे कहाजाताहै कि संकल्पही बंध है और उसका अभावही मोक्ष है. अवेदन अर्थात् चित्तकी किसी वृत्तिका उदय नहोना और चित्तका अत्यन्त क्षय होनाही योग है. अत्यन्त तन्मय होकर जैसे हो वैसे स्थितहो, जो शिव सर्वगत शान्त बोधात्मक अज और शुभ एकपद है उसीकी भावना करना सर्वत्याग है, ऐसी भावना करतेहुये इस संसारमें विचरो. जबतक अहंममका सम्वेदन फुरताहै तबतक दुःखसे नहीं छूटता. उसके न फुरनेसेही दुःखसे छूटताहै, जैसी इच्छाहो वैसा करो. वसिष्ठजीके उपदेशका सार यह ? है कि:
स्वयं विचार्य स्वयमेव चेतसा तत्प्राप्यते येन न शोचते पुनः।।
सत्संगसच्छास्त्रविवेकतः पुनर्वैराग्ययुक्तेन विभाव्यमेतत् ॥ स्वयं विचारद्वारा अपने चित्तसेही वह वस्तु प्राप्त होतीहै जिससे पुनः यह जीव सोच नहीं करता. वैराग्ययुक्त होकर सत्संग, सच्छास्त्र, और विवेकसे उसीकी भावना करो.
_ इसप्रकरणके उत्तरार्द्धमेंभी, जो पूर्वार्द्धकी अपेक्षा बहुत विस्तृत है, जगत और ब्रह्मकी एकता दृढ कीगई है, वसिष्टजीका कथन है कि जिस निभिषमें अहम्भावना उठे उसी निमिषमें अनहम् भावना करो, और इस भावनाको हृदयमें धारण करो कि यह सब जगत मैंही हूं, मुझसे पृथक् कुछभी नहीं है; अथवा न मैं हूं, न यह जगत् है, किन्तु एक चिन्मात्रही है. चित्तही जगत्का कारण है. जब चित्त बहिर्मुख होताहै तौ पहिले अहम् फिर मम और फिर इदम् फुरताहै. चित्त प्राणके अन्तर्गत और प्राण चित्तके अन्तर्गत है, इन दोनोंका परस्परसम्बन्ध बीजांकुरवत् है; और जब जगत् चित्तके अन्तर्गत है तो चित्तके निरोधसे जगत्की स्फुरणा नहीं होती,, ब्रह्ममें यह जगत् हैही नहीं परन्तु विद्यमानके समान भासताहै. जब यह जगत् हैही नहीं तो इसका कारणान्वेषण वैसेही वृथा है, जैसे शशशृंग अथवा वन्ध्यापुत्रका कारणान्वेषण. इस अनादि भ्रमजालकी शान्तिका उपाय शमही है. जैसे निमेष और उन्मेष रूपावलोकन और उसके तिरोधानका हेतु है, वैसेही सम्वित्का बहिर्मुख और अन्तर्मुख होना जगत्की उत्पत्ति और लयका हेतु है, इसीको दृष्टि सृष्टिवाद कहतेहैं, जब यह जगत् हैही नहीं तो इससे भीति किसप्रकारकी होसकती है और जब केवल चिदाकाशमात्रही