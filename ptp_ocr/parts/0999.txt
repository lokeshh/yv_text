________________

भूमिका।
woroनिर्वाणप्रकरण योगवासिष्ठका छठा प्रकरण है और उसमें चौदह हजार श्लोक हैं और जैसा कि वसिष्ठजीने मुमुक्षुप्रकरणके सत्रहवे अध्यायमें कहाहै इस प्रकरणका श्रोता सब संसारके भ्रमोंसे रहित होकर विषयशून्य प्रकाशात्मा, विज्ञानात्मा, निरामय, आकाशसेभी स्वच्छ, जगद्यात्राको समाप्त करनेवाला, कृतकृत्य, वज्रमणिके खंभके सदृश विकाररहित, वस्तुके प्रतिबिम्बभावको ग्रहणकरनेवाला, निस्तरंग समुद्रवत् गंभीर, कार्यकारण ग्रहणत्यागसे रहित, सदेह होनेपरभी विदेह, संसारसहित होनेपरभी संसाररहित होजाताहै, आशारूपी विशूचिकासे मुक्त, अहंकाररूपी वेतालसे रहित, सम्पूर्णब्रह्मांडकी लक्ष्मीको अपने रोमके अग्रभागमें धारणकरनेवाला, विदितवेद्य, ऐसे श्रोताकी तुलनाको कोई ऐसी वस्तु संसारमें नहीं है जो होसकै.
__यह प्रकरण दोभागोंमें विभक्त, है पूर्वार्द्ध उत्तरार्द्धकी अपेक्षा छोटा है परन्तु इसमेंभी वही सिद्धान्त जो पहिले प्रकरणोंमें निरूपण कियागयाहै नये २ आख्यानों और महाविचित्र और मनोहर दृष्टान्तोंसे दिखायागयाहै, वसिष्ठजीका सिद्धान्त यह है कि अध्यात्मशास्त्रविचाररूपी औषधिकेविना तृष्णारूपी विषविषूचिका कदापि शान्त नहींहोती, यह जगत् जो अज्ञानियोंको वज्रसारवत् भासताहै, ज्ञानीकी दृष्टिमें वैसाही मिथ्या है, जैसे स्वतके पदार्थ जाग्रतमें, जबतक आत्मज्ञानकी प्राप्ति नहींहोती तभीतक यह जगत् जगतरूपसे भासताहै, ज्ञान होनेपर वही जगत् जगतरूपसे भासमान नहींहोता किन्तु शुद्ध चिन्मात्र ब्रह्मरूपसे भासताहै, आरोपदृष्टिसे ब्रह्म जगद्रूपसे भासताहै; अपवाददृष्टिसे जगत्का जगदाकार नहीं रहता किन्तु ब्रह्मही शेष रहताहै, इसलिये विद्या और अविद्यामें केवल यही अन्तर है कि जगत् ब्रह्मरूप है या जगद्रूप यदि ब्रह्मरूप है तो विद्या और जगद्रूप है तौ अविद्या, परन्तु पुनः २ अभ्यास बिना यह भावना जो अनेकजन्मोंसे जगत्की सत्यताके विषयमें दृढ होगईहै दूर नहीं होती और जबतक यह भावना दूर नहो तबतक सुखकी आशा कदापि नहीं होसकती. वास्तवमें जो कुछ भासताहै वह केवल चिम्मात्रही है, कोई वस्तु कभीभी सत् वा असत् नहीं है, इसलिये मनुष्यको जलमें भ्रमतेहुये तृणके समान अपने आपको इस जगत्भ्रान्तिसे निकालनाही सुखका हेतु होसकताहै, आत्मज्ञानकी प्राप्तिके दो उपाय हैं, एक योग दूसरा ज्ञान, वास्तवरीत्या दोनों उपाय योगशब्दसेही कहे जासकतेहैं परन्तु रूढिमें योगशब्द प्राणके निरोधमें प्रयुक्त है । यह विषय भुशुंडाख्यानमें वसिष्ठजीने सम्यक्रीत्या निरूपण कियाहै, भुशुंडजीने चित्तके नाशका उपाय प्राणअपानकी गतिका साक्षी होना बतायाहै, हृदयसे प्राण उदयकोप्राप्त होकर नासिकाके बाहर बारह अंगुलपर अपानवायुमें लीनहोताहै और वहाँसे अपान उदयको प्राप्त होकर हृदयमें प्राणमें लीन होता है, प्राणापानकी संधि शरीरके बाहर और हृदयमें ब्रह्मस्थान है उसकी धारणा करनेसे चित्त तत्क्षण एकाग्र होकर स्वस्वरूपमें लीन होजाताहै, यदि अपानके लय होनेके स्थानकी धारणाद्वारा अन्तःकुंभक किया जावे तो वही परिणाम होताहै जो प्राणके लय होनेके स्थानकी धारणाद्वारा बाह्यकुंभकसे, प्राण अपानका उदय अस्त आतप और छायाकी नाई बराबर चलता रहताहै "परन्तु जब अपानके अस्त होनेपर अन्तःकुंभकद्वारा प्राणका उदय नहो अथवा प्राणके अस्त होनेपर बाह्यकुंभकद्वारा अपानका उदय नहो, तौ स्वच्छ कुंभकके अभ्याससे प्राणीको दुःखकी प्राप्ति नहीं होती प्रत्युत देशकालान्तर्गत वस्तुसमहके बाध होनेसे केवल एक निष्कल चिन्मात्र ब्रह्म शेष रहताहै. यह कुंभक जहां प्राणके अस्त होनेपर अपानका उदय न हो और अपानके लय होनेपर प्राणका उदय न हो योगियोंको अयत्नसिद्ध है और यही प्राणापानकी संधि परमात्माका स्वरूप है, जो सत्स्वरूपसे भासमान प्राणकाभी प्राण, जीवनकाभी परमजीवन और देहके धारण करनेका धुरा है इसी चिदात्माकी योगीजन उपासना करतेहैं."
दूसरा उपाय ज्ञान है जो अभ्यास और वैराग्यद्वारा अहम्को अनहम्भावमें लयकरनेसे मिलताहै, यह वसिष्ठजीने अपने और महादेवजीके सम्बादमें विस्तारपूर्वक दिखलायाहै. महादेवजी कहतेहैं कि न विष्ण,