________________

भूमिका.
है तौ सुखदुःखकी व्यवस्था क्या है इसलिये आपदा और सम्पदा, उत्पति और नाश, हर्ष और विषादकी भावनाको सर्वथा त्यागकर निस्तरंग समुद्रवत्, अहंकार रहित, यथास्थित रहनाही कल्याणकारी है.
___जागृतको सुषुप्तिवत् और सुषुप्तिको जागृतवत् देखनेसेही उस पदको प्राप्तहोगे. जो न एक है, न दो है, न जगत् है, न माया है, किन्तु आकाशवत् शुद्ध और निरामय है. वहां वाणीकी गति नहीं है, वाणी वहींतक प्रवेश करसकती है जहां द्वैतका लेश है. इसपर रामचन्द्रजीने प्रश्न किया कि महाराज जब न एक है न दो है तो फिर वसिष्ठजी कौन हैं ? इसपर वसिष्ठजी मौन होगये और जब रामचन्द्रजीने पूछा कि आप क्यों मौन होगये तो उन्होंने उत्तर दिया कि जो कुछ वाणीका विषय है वह चाहे व्यावहारिक हो वा पारमार्थिक, विकल्पके कलंकसे रहित नहीं है, अतएव जब ज्ञातज्ञेय होगया तो वहां सिवाय मौनके और कोई उत्तर नहींहोसकता. आत्मपद वाणीके कलंकको धारण नहीं करसकता. यदि यह पूंछो कि हम, तुम और यह जगत् क्या है तो उसका उत्तर ज्ञानकी प्राप्तिके पहिले तो यह है कि ब्रह्मरूप है और उसके पश्चात् मौन है. यदि यह कहाजाय कि इस पदमें स्थित ज्ञानीका व्यवहार कैसे बनेगा तो इसका उत्तर यह है कि उसका व्यवहार निर्वाणपदकी प्राप्तिसे पहिलेही बनसकताहै. उस दशामें वह व्यवहार रागद्वेषसे वर्जित होगा और निर्वाणपदमें तौ व्यवहार बनही नहीं सकता. जब मनुष्यके हृदयमें यह शुभवासना उत्पन्नहोती है कि मैं इस संसारसमुद्रसे कैसे तरूँ, इन क्षणभंगुर विषयसुखोंकी अपेक्षा मुझको वह सुख जो सदा एकरस है कैसे प्राप्त हो, तब वह शुभेच्छानामकी प्रथमभूमिकामें प्रवेश करताहै. फिर सत्संग और सच्छास्त्रविचारद्वारा कर्तव्य और अकर्त्तव्यको जानकर अपने चित्तको बहिर्मुख होनेसे रोकताहै और उसके मलोंका प्रक्षालन करताहुआ शुभविचारमें तत्पर रहताहै. यह सुविचारणानाम्नी द्वितीयभूमिका है. तृतीयभूमिकामें वह यह जानलेताहै कि मैंही चिदाकाशरूप हूं और इस अनुभवके दृढीकरणार्थ वैराग्यको बढाताहै, विषयवासनाको क्षय करताहै, और मनो बाक् अतीतपदमें स्थितिका प्रयत्न करताहै. इस अवस्थाको तनूमांसा कहते हैं. यह तीनों भूमिका जागृतभूमिका हैं, जिनमें यद्यपि जगत्की असत्यताका निश्चय होजाताहै, तथापि उसका सर्वथा बाध नहींहोता, इसलिये जो कुछ व्यवहार होताहै वह इन तीन भूमिकाओंमें तौ अन्यमनुष्योंकी अपेक्षा शुद्ध और रागद्वेषसे रहित होताहै. अगली तीन भूमिकाएँ अर्थात सत्वापत्ति, असंसक्ति, और तुर्या हैं, उनमें स्वस्वरूपमें ज्ञानी जागताहैं और जगत्की ओरसे स्वप्न अथवा सुषुप्तिमें रहताहै, इसलिये इन भूमिकाओंमें व्यवहार बन नहींसकता. यद्यपि शारीरिकक्रियाको कुछकालतक निबाहताहै परन्तु आगे जाकर वहभी परप्रेरणासे होती है वा होतीही नहीं. अन्तिमभूमिका तुऱ्यातीत तो विदेहमुक्तिका विषय है; उसमें क्रिया कहाँ. जब क अविद्याका लेशहै तभीतक प्रवृत्ति होती है, जब अविद्याके बीजका नाश होगया तब फिर प्रवृत्ति बन नहींसकती. यदि यह पूंछो कि अविद्याका स्वरूप क्याहै तो उसका उत्तर यहहै कि जो ढूंढनेसे न मिले वही अविद्या है यदि वह ढूंढनेसे मिलेगी तो अविद्या न रहेगी किन्तु विद्या होजायगी। वासना, इच्छा, चित्, जीव, अविद्या सब पर्यायशब्दहैं, इनका मूल अहम् ममका स्फूरणमात्र है और उसकी शान्तिही निर्वाणपद है. इच्छामात्रही संसारहै. उसकी शान्तिही मोक्ष है. अब प्रश्न यहहै कि ज्ञानीको कोई कर्त्तव्य है वा नहीं ? उसका उत्तर यही है कि यद्यपि ज्ञानीको कोई कर्त्तव्य नहीं है तथापि संसार मायाके वेगको देखकर वह अपने प्रयत्नसे कभी शिथिल नहींहोता किन्तु शुभकर्म और अभ्यास वैराग्यमें सदा सावधान रहताहै. ऐसे महापुरुष कि जिनको संसारसे वैराग्य होगयाहै, जिन्होंने सत्संग और सच्छास्त्रद्वारा विषयवासनाको सर्वथा दग्ध करदियाहै, वह यदि धनवान होते हैं तो परोपकारार्थ अपना धन काममें लाते हैं. सबसे मित्रता रखते हैं, दोनोंपर दया करते हैं, दुःखियोंके दुःख दूर करते हैं और सदा अपने लक्ष्यमें स्थिर रहते हैं. ऐसे अधिकारियोंकी ईश्वर विवेकदानद्वारा सहायता करताहै और नित्यप्रति उनकी ज्ञानकला बढतीजाती है उनसे किसीप्रकारका निषिद्धाचार बनही नहीं सकता. यथेच्छाचरण, यथेच्छाभक्षण, यथेच्छाकथन कि जो परपीडाका हेतु अथवा जो लोक वा शास्त्रविरुद्ध हो उनसे कदापि नहीं होता. उनका हृदयसे त्यागही यज्ञ है. ध्यानमें सदा स्थितिही उस यज्ञका यूप है और स्थावरजंगम प्राणीमात्रको ब्रह्मरूप देखनाही उस यज्ञकी आहुति है. सब धर्मोंकी समाप्ति इसही एक आत्मदर्शनपर है. जबतक यह नहीं मिलता तभीतक सबओर मनुष्य दौडताहै. जब यह मिलगया तो फिर किसीधर्मकी अपेक्षा नहीं रहती. जब यह निश्चय होगया कि न मैं हं, न कोई दूसरा है, न कुछहै, किन्तु केवल ब्रह्मही है तो फिर किस पदार्थकी इच्छा रहसकती है ?