________________

भूमिका।
सब वेदान्तके अनुरागी सज्जनोंको विदित है कि योगवासिष्ठमहारामायण नामक ग्रन्थ मुमुक्षुओंका सर्वस्व और ब्रह्मविद्याके ग्रन्थोंमें शिरोमणि गिना जाता है, इसका नाम महारामायण इसकारणसे नियत किया गयाहै कि पूर्व वाल्मीकिरामायणमें श्रीरामचन्द्रजी महाराजके जन्मसे लेकर रावणवधआदि अनेक सांसारिक लीला इस आशयसे वर्णन कीगई हैं कि मनुष्य संसारमें पितृभक्ति, भ्रातृस्नेह, एकपत्नीव्रत, सज्जनरक्षा और सत्यधर्मका पालन किसप्रकार करसक्ता है इसीकारण रामायणमें मूलमन्त्र यह है कि
सत्यमेवेश्वरो लोके सत्ये धर्मः सदाश्रितः। सत्यमूलानि सर्वाणि सत्यानास्ति परं पदम्। दत्तमिष्टं हुतं चैव तप्तानि च तपांसिच । वेदाः सत्यप्रतिष्ठानास्तस्मात्सत्यपरोभवेत् ॥ नैव लोभान मोहाहा नचाज्ञानात्तमोन्वितः । सेतुं सत्यस्य भेत्स्यामि गुरोः सत्यप्रतिश्रवः॥
"संसारमें सत्यही ईश्वररूप है, सत्यमेही धर्म सदा स्थित है, सत्यही सबका मूल है और सत्यसे उत्तम कोई पद नहीं है. दान यज्ञ हवन तप और वेद ये सब सत्यकेही आश्रय हैं इसलिये सर्वथा सत्यपरायण हो, लोभसे, मोहसे, तमोगुणका आश्रय लेकर अज्ञानसे मैं सत्यकी मर्यादाको और अपने पिताके साथ अपनी सत्यप्रतिज्ञाको नहीं तोडूंगा”- रामचन्द्रजीका सब जीवनचरित्र इसीप्रकार व्यतीत हुआ जिससे उनके अनुयायिओंकोभी अपने जन्म सफल करनेका अवसर मिला । यह वृतान्त पूर्वरामायणका है।
दूसरी उत्तररामायण यह योगवासिष्ठ है इसमें वसिष्ठजीने रामचन्द्रजीको वह उपदेश किया कि जिससे वह संसारके कार्योको करतेहुयेभी उनसे निर्लिप्त रहकर जीवन्मुक्तिके सुखको अनुभवकरके विदेहकैवल्यके भागी हुये यह कथाप्रसंग इसप्रकार है कि श्रीरामचन्द्रजी विद्याध्ययन करके पिताकी आज्ञासे तीर्थयात्रा और देशाटनको गये वहांसे आनेके पश्चात् उनको संसारके पदार्थोंसे ऐसा तीव्र वैराग्य हुआ कि आन्हिककृत्य तथा भोजनादिकसेभी उदासीन हो एकान्त सेवन करनेलगे और प्रतिदिन उनका शरीर कृश और दुर्बल होने लगा, उस समय विश्वामित्र मुनि महाराजा दशरथके सभामे आये और अपने यज्ञके विघ्नकारी राक्षसोंके मारनेकेलिये श्रीरामचन्द्रजीको मांगा परन्तु राजा दशरथने अपने पुत्रस्नेहकी अधिकता और दीनताको प्रकट करके श्रीरामचन्द्रजीके देनेमें संकोच किया और रामचन्द्रजीके चित्तकी जो दशा उससमय थी वर्णनकी, इसपर विश्वामित्रजीने रामचन्द्रको सभामें बुलवाकर उनके चित्तकी दशाका सब वृत्तान्त पूछा और कहा कि वह कौनसी चिन्ताहै जो आपको इतना क्लेश देरही है और उसका कारण क्याहै ॥ श्रीरामचन्द्रने अपने चित्तकी दशा और संसारके पदार्थो में अरुचि प्रकट करके कहा कि इस जगत्में कोईभी वस्तु अविनाशी अथवा आनन्ददायक नहीं है, मनुष्य संसारमें जन्म लेकर उन्ही दुःखदाई विषयोंको कि जिनकी उसने अनेक पूर्वजन्मोंमें सेवाकीथी, भोगता सन्तोष नहीं पाता और दुःखसे दुःखान्तरको प्राप्त होकर मरजाताहै और पुनःजन्मता है, निदान यह अनादिकालसे जन्ममरणरूपी प्रवाहमें वहताहै और उसको इस आवमें घूमतेघूमते कभी शान्ति नहीं मिलती । जगत्के सम्पूर्ण पदार्थ परस्पर कुछ सम्बन्ध नहीं रख्ने किन्तु मनसेही उनमें सम्बन्ध कल्पितहुआहै, और यद्यपि यह मनभी असत् है तथापि उसने इस जगत्को सत्के सदृश करदिखायाहै,
और स्त्री, पुत्र, गृह, राज्य आदि अनेक असत्पदार्थोंसे मनुष्यको मोहित करदियाहै, इसलिये यदि मनका मिथ्यात्व निश्चय करलो तो फिर जगत्में कोई पदार्थभी सत्य न ठहरैगा, यह सब वासनारूपी जाल जिसमें प्राणीमात्र बंधाहुआहै, मनकाही फैलाया हुआहै. हमको किसीने नहीं बेचा, परन्तु हम अपनी वासनावशात् विकेहुयेके सदृशहैं,
और यद्यपि हमको यह निश्चयहै कि यह जगत् सर्वथा मिथ्याहै तथापि हम उसीके पदार्थों की ओर दौडते हैं, प्रतिदिन हमारे सामने अनेक प्राणी मरते जाते हैं और अनेक पदार्थ नष्ट होतेजातेहैं, श्रीमानोंके श्रीकी कोई आस्था नहीं दिखाईपडती, ऊंचेसे नीचे नीचेसे ऊंचे प्रतिदिन होते रहतेहैं, तथापि हमको अपने मरनेका और संसारके नश्वरताका विश्वास नहीं होता. यद्यपि बाल्य यौवनआदि अवस्था, और श्रीआदिक पदार्थों में कोई रमणीयता नहीं