________________

भूमिका.
न त्रिनेत्रधारी शिव, न ब्रह्मा, न इन्द्र, न पवन, न सूर्य, न अग्नि, न चन्द्रमा, न ब्राह्मण, न क्षत्रिय, न तुम, न में, न कोई देहधारी वा चित्तरूपधारी, देवशब्दसे कथित होसकताहै, वह देव अकृत्रिम, आद्यन्तरहित, चित्स्वरूप, चिन्मात्र है. उसीकी उपासना करो, कृत्रिम देवादिकोंकी अर्चना उनलोगोंके लिये है कि जौ उस अकृत्रिमदेवकी पूजाके अधिकारी नहीं हैं । उस परमदेवकी पूजाके लिये बोध साम्य शमही पुष्प हैं, आत्मज्ञान उस परमदेवताकी परमपूजा है, वह देव कहीं दूर नहीं है, न वह किसीको दुष्प्राप्य है, किन्तु वह इसी देहमें सर्वदा स्थितहै, नामरूपसे वर्जित, मन और इद्रियोंसे परे, व्यवहारके लियेही उसकी संज्ञा चित्, काल, ईश्वर, आदि कल्पनाकी गई हैं और जब वह देवही एक अद्वितीय सर्वत्र स्थितहै तो द्वैत अद्वैतकी कल्पना कैसे होसकती है क्योंकि दोकी अपेक्षा एक होताहै किन्तु जब दोही नहीं है तो एक कैसे कहाजासकताहै. ___इसी प्रकरणमें वसिष्ठजीने श्रीकृष्ण और अर्जुनका सम्वाद जो भगवद्गीतामें है उसकोभी संक्षेपसे वर्णन किया है और वहांपर यह दिखलायाहै कि मैं यह हं, यह मेरा है, इसीसे सब दुःख होताहै, परन्तु जब यह जानालया कि मुझमें कर्तृत्व और भोक्तृत्व नहीं है, तो फिर सुख, दुःख, कर्म, अकर्मसे बन्धायमान नहीं होता, नेत्र रूपको देखें, कर्ण शब्दको सुनें, त्वचा स्पर्श करे, रसना रस ले, मन कल्पना करे, मुझे इनके कर्मसे कुछ प्रयोजन नहीं है. जब सब संकल्प शान्त होगये, वासनाका क्षय होगया, मनमें कोई भावना न रही, तो फिर जो शेष रहा वह मेराही शुद्ध चिन्मात्र स्वरूप है. जो ब्रह्मासे लेकर तृणपर्य्यन्त सत्तासामान्यरूपसे सर्वत्र व्याप्त रहाहै वही सब शरीरोंमें सूक्ष्म अनुभवरूपसे स्थित है, उसीका यह जगत् आभास है, उसीमें यह सब सर्ग और प्रलय होते भान होतेहैं, और उसीमें वह महात्मा स्थित हैं जो मानमोहसे रहित, संगदोषसे वर्जित, अध्यात्मविचारमें तत्पर और सब संकल्पों तथा सुखदुःखोंसे मुक्त हैं.
इसके अनन्तर भगीरथ उपाख्यान है जिसमें यह दिखलायागयाहै कि जब बुद्धिसे राज्यादिके अभिमानको त्यागकर भयशून्य, सबप्रकारकी इच्छाओंसे रहित, अकिंचन होकर और अपनी सब लक्ष्मीको अपने शत्रुओंको देकर, अहंकारसे रहित, उन्हीं शत्रुओंके यहां भिक्षाटन करके गुरुकोभी छोडदोगे तबही ब्रह्मपदमें स्थित होगे, सुतरां राजा भगीरथने ऐसाही महात्याग किया और परमपदमें विश्रान्ति पाकर प्रारब्धवशात् फिर राजकिया परन्तु उसमें लिप्त नहींहुआ, शिखिध्वजको जिसप्रकार उसकी रानी चुडालाने उपदेश किया वह इस बातका साक्षीहै कि उससमयकी स्त्रियां कैसी विदुषी होती थीं, राजा शिखिध्वज वैराग्यकी प्रबल. तासे अपने राजको त्याग, बनको चलेगये और वहाँ देवार्चन आदिमें अपना काल व्यतीत करनेलगे, परन्तु चि. त्तकी शान्ति नहीं हुई, रानीने कुछ कालतक तो राज्यव्यवस्थाको निबाहा और फिर मुनिपुत्रके वेषमें जाकर पतिको ज्ञानोपदेश किया, राजाने कहा कि मैं संसारसे भयभीत होकर इस वनमें निवास करताहं, परन्तु सुखदुःखकी पुनः २ दशाओंको देखकर और एकदिशासे दूसरी दिशामें भ्रमण करकेभी चित्तकी शान्ति नहींपाता, इसपर चुडालाने उत्तर दिया कि जो कुछ क्रियाफल है वह वासनामात्र है, यदि वासनाको त्याग दियाजाय तो फिर कोई क्रिया बाधक न होगी, मनमें वासनाका होनाही उसका मनीभाव है, जब उसमें वासना नहीं रहती तब मनका मनीभाव जातारहताहै और ज्ञानद्वारा ज्ञेयको प्राप्त होकर पुनरुत्पत्ति नहीं होती. इन दंड कमंडल आदिमें क्यों रमण करतेहो ? क्यों तुम इस बातका विचार नहीं करते कि मैं कौन हूं ? यह संसार क्या है ? और इसकी शान्ति कैसे हो ? तुमने अपने ऊपर मूढ हस्तीकी नाई अहंकारका महावत ऐसा चढालियाहै कि वह तुमको नहीं छोडता. तुम समझतेहो कि मैंने राज्य छोडकर सर्वत्याग किया परन्तु बिना चित्तके त्यागे सर्व त्याग नहींहोता. जैसे २ वासनाका त्याग करोगे वैसेही सुखी होगे. सर्ववासनाके त्यागसे परमपद मिलताहै. राज्य और देह और आश्रम आदि सबका बीज मन है. जबतक मनका नाश नहीं होगा तबतक यह संसाररूपी रोग शान्त नहोगा. इस मनका स्वरूप वासनासे अतिरिक्त और कुछ नहीं है, इसलिये तुमको न केवल पदार्थवासना त्यागनी उचितहै किन्तु त्यागके अभिमानकोभी त्यागना उचितहै, इस अभिमानके त्यागका प्रथम उपाय यह है कि निरन्तर यह विचार रहे कि मेरा स्वरूप क्याहै ? मैं न संसारी हूं, न संसारके पदार्थोंसे मेरा कुछ सम्बन्ध है, न देह हूं, न ज्ञान अथवा कम्भेन्द्रिय हूं, न मन हूं, न बुद्धि हूं, न अहंकार हूं, किन्तु इन सबसे परे, इन सबका साक्षी हूं. मेरेमें कार्यकारणभाव कुछ नहीं है. कांके अभावसे चित्त और जगत् कुछ नहीं है, किन्तु शुद्धबोधस्वरूप मैंही हूं.