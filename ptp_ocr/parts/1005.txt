________________

भूमिका.
परमात्मामें लक्षों ब्रह्मांडोंकेसमह उससे अभिन्न रहकरभी भिन्नकेतुल्य भासते हैं. वास्तवमें दृष्टा, दर्शन, दृश्य, सब स्वप्नवत् मिथ्याहै, केवल एक ब्रह्मही सत्यहै, उसमें दोनों धर्महें. पदार्थका भान अज्ञदृष्टिसे और आनादि अनन्त अद्वैत एकरूप ब्रह्म तत्वदृष्टिसे, यही ज्ञानका सार है.
अन्तमें जब रामचन्द्रजीने वसिष्ठजीसे यह प्रश्न किया कि जब आपका यह सिद्धान्त है कि कारणके अभावमें आरंभसेही सृष्टि नहींहुई और केवल आभास अथवा भ्रममात्र है तब यह भ्रम किसको हुआ ? वसिष्ठजीने उत्तर दिया कि वस्तुतः भ्रान्ति हैही नहीं केवल इस ज्ञानकी दृढता न होनेसे कि एक परमात्माही है नानात्वकी भ्रान्तिसी जानपडती है. यदि यह कहाजाय कि ज्ञान अथवा बोधभी बोध्य और बोधकके अभावसे नहीं है तो यहभी परमार्थतः सत्य है. क्योंकि परमार्थदृष्टि से मैं ज्ञानी हूं अथवा मैं ब्रह्म हूं यह कथनभी नहीं बनसकता. अन्तमें मौनही रहना श्रेय है. क्योंकि यह विषय मन और वाणीसे परे है.
इसप्रकार वसिष्ठजीने जब रामचन्द्रजीको उपदेश किया तो उन्होंने यह जानकर कि विद्या, अविद्या, सुख, दुःख, परिज्ञात होनेपर केवल ब्रह्मही है और जगत्भी उससे कुछ व्यतिरिक्त नहीं है, कहा कि अब मैंने अपने स्वरूपको जानलिया परन्तु कुछ अन्यरूप नहींहोगया. पहिले जो ब्रह्म अज्ञात आत्मा था वह अब ज्ञात होनेपर निजस्वरूप आत्मा है. हे मुने ! ज्ञानोदयसे मैं निर्वाणरूप हूं, अज्ञानके नाशसे शंकारहित हूं, विक्षेपरहित नित्य आत्मसुखमें यथास्थित नित्य अनन्त आत्मस्वरूपमें स्थित हूं, ब्रह्मभावसे च्युतहोनेके कारण अज्ञानादिके अभावसे समस्त ब्रह्मस्वरूपमें मैं क्यों न स्थित होऊ. सर्वदा सर्वरूप अनन्त ब्रह्म मैंही हूं, सर्वाधार सत् अद्वितीय मैंही हं, अदेशकालादि अपनेसे भिन्नआधारके अभावसे कहींभी नहींहूं अथवा शान्तस्वरूप हूं, वा सच्चित्स्वरूप हं, अथवा सापेक्ष होनेसे कुछभी नहींहूं. अहो यह निर्वाणरूप शान्ति आश्चर्य्यरूप है. हे मुने ! जानने योग्य ब्रह्मतत्व मैंने जाना, अज्ञजनोंको अप्राप्य मोक्षसुख मुझे प्राप्तहुआ, संसारके अनर्थ सब अस्त होगये, अन्तिम परमार्थस्वरूपके साक्षात्कारके उदयसे वह बोधस्वरूप मेरा उदितहुआ, कि जिस स्वरूपमें उदयअस्तमय जननमरणआदि दुःखोंका लेशमात्र नहीं है. जब इसप्रकार रामचन्द्रजीको आत्मानुभव हुआ तो वसिष्ठजीने कहा कि अब तुम अमनीभावको प्राप्तहोकर ब्रह्मरूपसे समदर्शी, स्वस्वरूपमें निःशंक स्थित हो. सम्पूर्ण ज्ञान तुह्मारे हृदय में स्थित है. अब तुम कहो कि तुह्मारी स्थिति कैसी है और तुम जगत्को कैसा देखतेहो ? रामचन्द्रजीने उत्तर कि मुझको जगत् ब्रह्मरूपसे ऐसाही दीखताहै कि जैसे स्फटिक स्फटिकरूपसे. मैं अब विषयोंकी आशाले व्याकुल नहींहूं, न मेरी देहमें आत्मबुद्धि है. मेरी मोहनिद्रा ज्ञानद्वारा बाधित होनेपर मैं अविनाशी चित्स्वरूप जागताहूं, भावी कार्यको यथाकाम, वर्तमानको यथाप्राप्त, अतीतको यथोचित आपकी आज्ञा और शास्त्रके अनुसार फलकी आकांक्षासे रहित करूंगा. चाहे सृष्टिविपर्यय हो, देश सौम्य हो वा नहो, मैं अपने स्वरूपमें सदा स्थिर रहूंगा. लोकदृष्टिसे और मनुष्योंके समान मैंभी स्थितहूं परन्तु जबतक यह शरीर रहैगा तबतक निर्मलदृष्टिसे संसारकी मर्यादाको ऐसे पालन करूंगा जैसे बालक अपनी अवस्थाके अनुकूल लीलाको, सर्व क्रिया करूंगा परन्त सर्वत्र समदृष्टि ब्रह्मानन्दमें स्थित रहूंगा.
___ यह वसिष्ठजीके उपदेशका परिणाम श्रीरामचन्द्रजीने प्रकट किया और उसके अनुकल यथाप्राप्तानवर कार्यमें तत्पर हुये, यही फल इस ग्रन्थके विचारका अद्यपय्यन्त सब सज्जनोंमें देखागयाहै. वेदान्तमें कोई ग्रन्थमा विस्तृत और अद्वैतसिद्धान्तको इतने आख्यानों और दृष्टांतों और युक्तियोंसे ऐसे दृढ प्रतिपादन करनेवाला नहीं लिखागया, इस विषयमें सभी सहमत हैं कि इस एक ग्रन्थके विचारसेही कैसाही विषयासक्त और संसार पुरुष हो वहभी वैराग्यसम्पन्न होकर क्रमशः आत्मपदमें विश्रान्ति पाताहै. यह बात प्रत्यक्ष देखने में आई कि इस ग्रन्थके सम्यक् विचार करनेवाले यथेच्छाचारी होनेके स्थानमें अपने कार्यको लोकोपकारार्थ उसी कि जिस दृष्टिसे श्रीरामचन्द्रजी करतेथे करतेहुये उनकीनाई स्वस्वरूपमें सदा जागते हैं. पाठकगण श्रीरामचन्द्रजीके इस अनुभवको सदा चित्तमें रखें.