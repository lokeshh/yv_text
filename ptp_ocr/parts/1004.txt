________________

भूमिका.
विपश्चिदाख्यानमें यह निरूपण कियागयाहै कि इस जगतमायाका अन्त इसमें भ्रमण करनेसे न किसीने पायाहै, न कोई पासकताहै. और यह जगत् जो सत्यवत् भान होताहै दीर्घकालके स्वप्नसे अधिक कुछ नहीं है. जीवकी निजअभ्यस्त वासना जिस २ पदार्थमें दृढ होती है वही पदार्थ उसको दृढ भासताहै और जब बहुतसे प्राणियोंकी एक वासना होती है तो उनको वैसाही पदार्थ भान होताहे. इसीका नाम जगतमाया है ।। राजा विपश्चित्के अविद्याके खोजनेकी दृढ वासना चित्तमें धारण करतेही उसको अनेक जन्मजन्मान्तरोंमें अनेक जगतोंका भान हुआ, और एक चिद्रूप परमाणुके उदर में वासनामय अनेक जगत् दिखाईपडे. अनेक शरीरोंको ग्रहण किया और अन्तमें मृगका शरीर धारण करनापडा और फिर मनुष्यशरीरमें प्रवेश किया, उन्होंने अपने अनुभवको इस तरहसे कथन किया कि जब मैं अनन्त ब्रह्मांडोंसे पूर्ण इस जगत्को देखकर चकित हुआ और कहींभी आलम्बन नमिला तो मैंने एक स्त्री देखी और उससे पुछा कि तुम कौनहो ? उसने उत्तर दिया कि सम्पूर्ण पदार्थमात्रमें शुद्धचित् मैं हूं और यह सब जगत् मेरा अंग है. अविवेकी जन मेरे शुद्धरूपके अज्ञानसे जगत्को मुझसे भिन्न मानकर वृथा भ्रमण करते हैं, वास्तव रीत्या जैसे अनाहतशब्द प्राणीमात्रके देहमें निरन्तर होताहै परन्तु उसको योगीजनही सुनसकतेहैं इसीप्रकार यह चेतनसत्ता अपने आपको सर्वत्र पुकार २ कर कहरही है परन्तु अज्ञजन पदार्थों में पृथक् २ वासनावशात् उसको नहीं सुनते. प्रत्येक प्राणीका चित्त जैसी २ कल्पना सत् अथवा असत् करताहै वैसाही वह होजाताहै. जब वह इस बातकी दृढ भावना करताहै कि मैं प्राण और देहके विना कभी न रहूं तो उसको अनेक देह निरन्तर भान होतेहैं जब उसको यह निश्चय होगया कि मैं देह नहींहूं , न देहसे मेरा कोई सम्बध है, किन्तु मैं चिद्रूपहूं , तो फिर उसको देहभान नहीं होता. अद्वैतब्रह्ममें यह सृष्टि किसीप्रकार द्वैतरूपसे उत्पन्न नहीं होती किन्तु चेतनके जगदाकार स्फुरणनेही जगत्का रूप धारण करलिया है और निजकल्पनासेही प्राणवान् देहधारी और फिर त्रिलोकीरूप वही है यही उसका निश्चय रहताहै. चितिशक्तिही नश्वर तथा अनश्वरस्वरूपसे भान होती है. यथार्थमें वह ज्योंकीत्यों रहती है. मनसे पूर्वसे पश्चिमतक चलेजाओ और अनेकस्थानोंपर अनेक दृष्ट, श्रुत, अनुमित पदार्थोको देखते जाओ परन्तु वहां उन पदार्थोकी दृष्टि के साथ तुम अपने चित्स्वरूपको कभी नहीं भूल सकते. वह चित् जैसी की तैसी सब दृष्टियोंमें सत्तासामान्यरूपसे रहती है. इसीप्रकार जब तुम कोई संकल्प करते हो और यह भावना होती है कि मैं वैसा होजाऊं तो पहिले प्रातिभासिकरूप और फिर व्यावहारिकरूपसे वैसाही भान होनेलगताहै. जगत् केवल वाणीका विकारमात्र है, ब्रह्मसे व्यतिरिक्त कुछ नहीं है, वही शरीर, कर्म, सुख, दुःख, सदसद्रूप, अपने संकल्पसे होताहै. यह कहना कि चित्का स्फुरण जगत् है यहभी राहुशिरवत् षष्ठीसमास है. वास्तवमें स्फरणभी नहीं, चित्ही चित् है. आत्मख्याति, असख्याति, अन्यथाख्याति और अख्यातिमेंसे कोई भी नहीं बनसकती. इसीप्रकार जागृत, स्वप्न, सुषुप्ति, तुर्य्याभी केवल आभासमात्रहैं. इन सबमें जो चिदाकाश अनस्यूत है वही सब कुछ है. जब चित्तको शान्ति नहीं होती तो जागृत, भ्रममें स्थित रहनेसे स्वप्न, अविद्या आवरणसे सुषुप्ति, तीनोंको उल्लंघन करनेसे तुर्य्या और तीनोंके असत् होनेसे तु-भी असर है. सर्वथा शान्तरूप सब निर्विकल्प परमात्माही है, यही ज्ञानीका निश्चय है. वह आकाशवत् निर्मल अन्यपुरुषोंके सदृश व्यवहार करताहुआभी अपने आनन्दमें मग्न रहताहै. ऐसे तत्त्वदर्शीकी जो संसारकी ओरसे निद्रा होती है वह सांसारिकनिद्रासे अतीव विलक्षण है क्योंकि उसके नेत्र खुले होने और अंगोंके व्यापार होनेपरभी वह विषयकी ओरसे सदा सुषुप्त रहताहै तथापि विरुद्ध आचरणोंके करनेमें मृतककेसमान और शुद्धाचारमें बृहस्पतिके तुल्य होताहै. पवित्रकथाओंका कहनेवाला, अपने दोषोंको जाननेवाला, समदर्शी, उदारचरित, दानशील, स्निग्धस्वभाव, अतिकोमल, यही जीवन्मुक्तका लक्षण है और जैसे कि चन्द्र, सूर्य्य तथा अग्नि अपने प्रकाशको किसी दूसरेकी प्रेरणासे नहीं फैलाते किन्तु स्वभावसेही फैलाते हैं ऐसेही ज्ञानीके शुभगुण स्वभावहीसे आचरित होते हैं नकि प्रयत्नसे. उसको सदा समाधिका सुख व्यवहारकालमेंभी रहताहै. भेद रहनेपरभी वह सर्वत्र एकरस, शरीरआदि होनेपरभी सदा अशरीर, बाह्यसंसार होनेपरभी अन्तर्मुख रहताहै. सम्पूर्ण व्यवहार करताहुआभी ब्रह्ममें स्थित, आत्मासे भिन्न किसीपदार्थको नहीं जानता. यही ज्ञानीके चिन्हहैं. जिसमें यह चिन्ह नहों वह ज्ञानी नहीं है चाहे कितनाही शास्त्रवेत्ता क्यों नहो. जबतक अज्ञान है तबतक