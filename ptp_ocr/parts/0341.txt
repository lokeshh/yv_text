________________

५७ सर्गः
उत्पत्तिप्रकरणम् ।
(३२९) जो भ्रमसे आत्मबुद्धि है सो उन योगियोंके आत्मामें सत्य परमात्माके बोधसे ऐसे शान्त होजाती है जैसे रज्जुके ज्ञानसे सर्पबुद्धि ॥ २६ ॥ हे रामजी ! विचारो तो, क्या तो वह देह है और किसकी सत्ता है, और किसका कैसे और कहांसे नाश होता है, जो परमार्थरूपसे स्थित था, वही ज्ञानसे रहगया, केवल अज्ञानका नाश मात्र हुआ ॥ २७ ॥ श्रीरामजी बोले-हे भगवन् ! योगियोंका जो आधिभौतिक (यह स्थूल) शरीरहै, यही आतिवाहिक (सूक्ष्म ) शरीर होजाताहै, अथवा अन्य उत्पन्न होताहै, यदि प्रथम पक्षहै तो बाधित पदार्थका अन्य परिणाम होना, यह सर्व प्र. माणविरुद्ध है, और यदि दूसरा शरीर मिलता है तो ज्ञानके अनन्तर पुनः शरीर प्राप्तिसे ज्ञानसे मुक्तिफलकी हानि हुई. हे प्रभो ! इस संशयरूपी प्रवाह मैं कह रहाहुं, सो आप मुझे कृपा करके कहैं ॥ २८ ॥
॥ श्रीवसिष्ठउवाच ॥ बहुशोयुक्तमेतत्तेनगृह्णासिकिमुत्तम ॥ आतिवाहिकएवास्तिनास्त्येवेहाधिभौति कः ॥२९॥ तस्यैवाभ्यासताप्यतिसाधिभौतिकतामतिः॥ यदाशाम्यतिसेवास्यतदापूर्वाप्रवर्त्तते ॥३०॥ तदागुरुत्वंकाठिन्यमितियश्वमुधाग्रहः॥ शाम्येत्स्वप्ननरस्येवबोद्धबेधानिरामयात् ॥३१॥ लघुतूल समापत्तिस्ततःसमुपजायते ॥ स्वप्नेस्वप्नपरिज्ञानादिवदेहस्ययोगिनः ॥३२॥
अर्थ-श्रीवसिष्ठजी बोले -हे रामजी ! यह विषय अनेकवार तुमसे कह आये, कि आधिभौतिक नहीं है आतिबाहिकही है, यहांपर स्थूलका परिणाम सूक्ष्म नहीं है, किन्तु भ्रान्ति सिद्ध स्थूलके बाधसे पूर्व सिद्ध अधिष्ठान सूक्ष्म शेष रहजाताहै, इसको तुम क्यों नहीं ग्रहण करते ॥ २९ ॥ उसीके अभ्याससे अर्थात् अनेक जन्मकी दृढ वासनासे आधिभौतिक बुद्धि उत्पन्न होती है, और जब तत्व साक्षात्कारसे वह शान्त होजाती है, तो पुनः पूर्वकी वही आतिवाहिक ( सूक्ष्म ) ता बद्धि प्रवृत्त होजाती है ॥ ३० ॥ उससमय शरीरमें यह जो गुरुत्व ( भारीपन ) और काठिन्य (कडापन ) आदि मिथ्या प्रतीति होरही है, वह ऐसे निवृत्त (शान्त ) होजाती है जैसे बोधाके शुद्ध निरामय बोधसे स्वप्रके नगरकी गुरुता और कठिनता ॥ ३१ ॥ हे रामजी ! उससमय योगीके शरीरमें लघुतूल समापत्ति ( वह दशा जब शरीर रुईके समान उडने योग्य होजाताहै ) ऐसे प्राप्त होती है जैसे स्वप्नमें स्वप्नके परिज्ञानसे ॥ ३२ ॥
स्वप्नेस्वप्रपरिज्ञानाद्यथादेहोलघुर्भवेत् ॥ तथाबोधादयंदेहःस्थूलवतप्लुतिमान् भवेत् ॥३३ ॥ अनेक दिनसंकल्पदेहेपरिणतात्मनाम् । अस्मिन्देहेशवेदग्धेतत्रैवास्थितिमीयुषाम् ॥ ३४ ॥ लघुदेहानुभव नमवश्यंभाविवैतथा ॥ प्रबोधातिशयादेतिजीवतामपियोगिनाम् ॥ ३५॥ उदितायांस्मृतौतत्रसंकल्प त्माहमित्यलम् ॥ यादृशःसभबद्देहस्तादृशायप्रबोधतः ॥ ३६॥
अर्थ-हे रामजी ! स्वप्नमें स्वप्नके ज्ञानसे जैसे शरीर लघु होजाताहै इसी प्रकार बोधसे यह स्थूल शरीर आकाशमें उडने योग्य होजाता है ॥ ३३ ॥ अनेक दिनोंसे दृढ संकल्पसे स्थूल शरीरमें जिन अज्ञानियोंके आत्मबुद्धि हो रही है, उनकीभी इस स्थूल मृतक शरीरका दाहादि कारणसे नाश होनेपर उसी पूर्व सूक्ष्म शरीरमें स्थिति होतीहै, तो योगियोंका क्या कहना ॥ ३४ ॥ जैसे अज्ञानियोंकी स्थूल शरीरके नाश होनेपर सूक्ष्ममें स्थिति होती है इसी प्रकार बोधकी अधिकतासे स्थूलका बाध होनेपर जीवितभी योगियोंको सूक्ष्म शरीरका अनुभव अवश्य होता है ॥ ३५ ॥ स्वप्नमें मैं संकल्पात्माहूं, न कि स्थूलात्मा ऐसी स्मृति उदय होनेपर जैसा शरीरका सूक्ष्म भाव प्राप्त होता है वैसाही आत्माके बोधसे भी होताहै ॥ ३६
भ्रांतिरेवमियंभातिरज्ज्वामिवभुजंगता ॥ किंनष्टमस्यांनष्टायांजातायांकि प्रजायते ॥ ३७॥ श्रीराम उवाच ॥ अनंतरंयेवास्तव्यालीलांपश्यंतितेयदि ॥ तत्सत्यसंकल्पतयाबुध्यंतेकिमतःप्रभो ॥ ३८॥ ॥ श्रीवसिष्ठउवाच ॥ एवंज्ञास्यंतितेराज्ञीस्थितेयमिहदुःखिता ॥ वयस्याकाचिदन्येयंकुतोप्यस्याउपा गता ॥३९॥ संदेहःकहवात्रैषांपशवाह्यविवेकिनः । यथादृष्टंविचेष्टतेकुतएषांविचारणा ॥ ४० ॥
अर्थ-इस स्थूल शरीरमें अहंबुद्धि रज्जुमें सर्पके समान भ्रान्तिमात्रहै, उसके नष्ट होनेसे क्या नष्ट हुआ, और उत्पन्न होनेसे कौन शोच करताहै ॥३७॥ श्रीरामजी बोले-के प्रभो ! पूर्वलीला और नूतन लीलाके राजा पद्मके गृहमें आजानेके अनन्तर पूर्वलीलाके सूक्ष्म शरीर तो देखनेमें आही नहीं सकता इसलिये लीलाके सत्यसंकल्पसे किये लोग मुझे देखें तो उसको देखकर पझके गृहके निवासी क्या कहेंगे, क्या वही लीलाहै ऐसा कहेंगे, अथवा अपूर्व कोई देवताहै, ऐसे देखके ज्येष्ठ शर्मा आदिके समान विस्मित होजायगे ॥ ३८ ॥ श्रीवसिष्ठजी बोले-हे रामजी ! वे लोग ऐसा समझेंगे कि यह वही रानी है दुःखित होके स्थितहै और दूसरी लीलाको ऐसा समझेंगे कि यह कोई इसकी