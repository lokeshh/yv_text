6.181.1
वसिष्ठः:
ममेत्य् उक्तवतो मङ्किर् विनिपत्य स पादयोः ।
उवाचानन्दपूर्णाक्षम् इदं मार्गे वहन् वचः ॥


6.181.2
मङ्किः:
भगवन् भूरिशो भ्रान्ता दिशो दश दशावता ।
मया न तु पुनस् साधुर् लब्धस् संशयनाशकृत् ॥


6.181.3
समस्तदेहवाराणां सारस्याद्य फलं मया ।
प्राप्तं यद् अस्मि त्वत्पादपद्मे भ्रमरतां गतः ॥


6.181.4
खिन्नो ऽस्मि भगवन् पश्यन् दशास् संसारदोषदाः ।
पुनर् जातं पुनर् नष्टं सुखदुẖखभ्रमस् सदा ॥


6.181.5
अवश्यम्भाविपर्यन्तदुẖखत्वात् सकलान्य् अपि ।
सुखान्य् एवातिदुẖखानि वरं दुẖखान्य् अतो मुने ॥


6.181.6
दृढदुẖखवद् अन्तत्वाद् दुẖखयन्ति सुखानि माम् ।
तथा नाम यथा दुẖखम् एव मे सुखतां गतम् ॥


6.181.7
वयो दशनलोमाङ्गैस् सह जर्जरतां गतम् ।
उच्चैḫपदे पातपरा बुद्धिर् नाध्यवसायिनी ॥


6.181.8
प्रसुवानं कुसङ्कल्पान् गहनं न प्रकाशते ।
मनḫ पिप्पलपद्मूलैर् इव कुग्रामकोटरम् ॥


6.181.9
वासनागर्धवृद्ध्यैति श्वश् श्वḫ पापीयसीं स्थितिम् ।
कण्टकद्रुमवल्लीव करालकुटिला मतिः ॥


6.181.10
आयुर् आयासशालिन्या यामिन्येव तमोऽन्धया ।
अक्षीवानागतालोकं क्षीणं सन्ततचिन्तया ॥


6.181.11
न कञ्चिद् रसम् आदत्ते नष्टैवापि न नश्यति ।
न पुष्पिता न फलिता तृष्णा शुष्कलतेव नः ॥


6.181.12
कर्म मर्मणि निर्मग्नं वासनाख्यम् अशर्मणे ।
जीवितं जन्मने जीर्णं नैवोत्तीर्णो भवार्णवः ॥


6.181.13
दिनानुदिनम् उच्छूना भोगाशा भयदायिनी ।
पूर्णापूर्णात्मनि क्षीणा श्वभ्रकण्टकवृक्षवत् ॥


6.181.14
चिन्ताज्वरविकारिण्या लक्ष्म्याẖ खलु महापदः ।
सम्पन् नाम कृतं सापि विप्रलम्भेन जृम्भते ॥


6.181.15
अन्तस्स्फुरितरत्नेहं भासुरं चान्धकोटरम् ।
कल्लोलकलिलं शून्यं चेतश् शुष्काब्धिदुर्भगम् ॥


6.181.16
माम् इन्द्रियार्थैकपरं न स्पृशन्ति विवेकिनः ।
सकण्टकम् अमेध्यस्थं श्लेष्मातकम् इव द्रुमम् ॥


6.181.17
असद् एव महारम्भं वल्गदर्जुनवातवत् ।
मनो रमणम् अप्राप्तं शून्यं दुẖखाय वल्गति ॥


6.181.18
शास्त्रसज्जनसम्पर्कचन्द्रतारकधारिणी ।
अहम्भावोल्लसद्यक्षा क्षीणा नाज्ञानयामिनी ॥


6.181.19
अज्ञानध्वान्तमत्तेभसिंहẖ कर्मतृणानलः ।
उदितो न विवेकार्को वासनारजनीक्षयः ॥


6.181.20
अवस्तु वस्तुवद् बुद्धं मत्तश् चित्तमतङ्गजः ।
इन्द्रियाणि निकृन्तन्ति न जाने किं भविष्यति ॥


6.181.21
शास्त्रदृष्टिर् अपि प्राज्ञैर् आश्रिता तरणाय या ।
साप्य् अदृष्टिर् इवान्ध्याय वासनावेशकारिणी ॥


6.181.22
तद् एवम् अतिसम्मोहे यत् कार्यम् इह दारुणे ।
उदर्कश्रेयसे तात तन् मे कथय पृच्छते ॥


6.181.23
शाम्यन्ति मोहमिहिकाश् शरदीव साधौ प्राप्ते भवन्ति विमलाश् च तथाखिलाशाः ।
सत्येति वाग् भवतु साधुजनोपगीता मद्बोधनेन भवता भवशान्तिदेन ॥

